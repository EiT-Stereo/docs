\chapter{Tema 3: Avsporing}

Det tredje temaet vi presenterer handler om avsporing i diskusjoner. Gjennom EiT har teamet opplevd at diskusjonene
blir ufullstendige på grunn av avsporinger. Dette er ikke så lett å unngå i et så stort team hvor alle har tanker og meninger.
Det er dog viktig at avsporingene ikke blir for store slik at det hindrer fremdrift mot målet. For å unngå dette kan det være lurt
å ha en lederrolle som kan sette foten ned når det blir nok. Teamet vårt har vært et lederløst team og det kan ha ført til at 
enkelte avsporinger har eskalert. Det er sunnere for et team og ha en form for ledelse og et lederløst team er ofte et hinder for 
fremdrift og en kilde til frustrasjon.

\section{Sitasjonsbeskrivelse}

Tredje landsbydag satt gruppen å diskuterte et relevant problem. Gruppen var fornøyd med ting som ble sagt og endte opp med å snakke om hvor bra det ville se ut i rapporten, uten å nødvendigvis skrive ned så mye av det som faktisk ble sagt om løsninger på problemet.

\section{Refleksjoner og aksjoner}

Under den tredje landsbydagen var gruppen fortsatt under oppstartsfasen, kalt forming. Denne fasen er preget av at medlemmene er litt ekstra høflige og positive. Dette var også tilfellet for vår gruppe hvor enkelte medlemmer ofte stoppet opp for å gi positive tilbakemeldinger, sann som: “Flott, dette får vi bruk for i rapporten!”, når andre kom opp med ideer og diskusjoner. Spesifikt var det denne typen avsporing som enkelte gruppemedlemmer syntes var unødvendig. Nina var den personen som gjekk hardest ut mot denne formen for avbrudd: “Føler at det blir en form for selvdigging. Vi prioriterer heller å fortelle om hvor gode vi er til å gjøre noe, i stedet for å faktisk gjøre det.” Dette utsagnet følte Kristoffer seg sterkt uenig i:”Ser det mer som positivt at det kommer fram at “dette var bra til rapporten” fordi da vet vi at vi er inne i en god tankegang. Viktig å validere meningene til andre og hjelpe til å motivere”. Christoffer hev seg fort med på meningene til Kristoffer og velger å legge til at han ikke ser det som at vi er best, men kjenner at han blir gira når medlemmer gir positiv feedback. 

Erlend tror mye av grunnen til at vi sporer av er på grunn av at vi ikke helt vet hva vi skal gjøre, og at vi ikke har noen konkret arbeidsoppgave. Denne meningen deler David og Emil, og tror at det vil løse seg når gruppen kommer lenger ut i prosjektet og får formulert en problemstilling og delegert arbeidsoppgaver. Det kan lett bli litt frusterasjon når en ikke ikke har et klart mål på hva en skal gjøre. I følge Schatz, 2002, er det viktig å ha et klart formål med gruppen, en grunn til at den skal eksistere.

Gruppen under ett syns det var bra noen tok opp situasjonen, ikke bare fordi avsporing kan føre til lav effektivitet, men også fordi det er tydelig at folk har ulik tolkning av situasjoner. Mens Nina synes det virket som gruppen satt å sjøldigget, tolket Christoffer og Kristoffer at gruppemedlemmene egentlig bare ville oppmuntre hverandre siden vi ikke kjente hverandre så godt, og vi var ute etter å bygge et positivt miljø i gruppen. Dette understreker at det er viktig med lav terskel for å ta opp saker som enkelte kan tolke negativt uten at andre gjør det.

Det viktigste gruppen sitter igjen med denne situasjonen er at det burde være lav terskel for å ta opp saker siden folk kan tolke ting så ulikt, og vi burde ikke være for redd å pakke ting i for mye “vennlighet”, slik at budskapet blir forvrengt. Angående selve avsporingen og at det blir mye prating uten noen notater så burde gruppen bli flinkere til å ta notater under diskusjonene, slik at om viktig poeng kommer opp blir de husket.
\section{Evaluering av aksjoner}
At det burde bli lavere terskel for å ta opp saker i gruppen var en positiv forbedring for gruppen. Dette førte til at saker ble tatt opp med det samme, i stedet for å spare på det til slutten av dagen. Det blir da mye mer åpenhet i gruppen, og enkelte slipper da å sitte inne med noe hele dagen før de tørr å ta det opp.
