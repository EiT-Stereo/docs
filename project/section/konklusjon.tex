Det er i løpet av rapporten gått inn på forskjellige framgangsmetoder for å 
måle avvik i hjulmutterposisjon. Det konkluderes med at på et teoretisk plan 
vil vibrasjonssensor være den beste løsningen for å registrere disse avvikene.
Grunnet begrensede tidsrammer rundt prosjektet, har ingen fysiske tester blitt 
utført, og det eksisterer dermed ingen dataanalyse for å begrunne det teoretiske 
løsningsvalget.

Konklusjonen er at prosjektet er fullt gjennomførbart, og markedsnyttig.
Det kreves allikevel en grundig test- og analysefase før produktplanleggingen 
er komplett, og utviklingen kan begynne.